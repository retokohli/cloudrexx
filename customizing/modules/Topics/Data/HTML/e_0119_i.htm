<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Aggravanti</b><BR><BR>
Con la clausola delle aggravanti possono essere concluse anche assicurazioni che includono un <A href='javascript:top.ladeErQuer(278)'>rischio</A> aggravato o anomalo. Le condizioni aggravanti possono consistere in una riduzione della <A href='javascript:top.ladeErQuer(363)'>durata dell'assicurazione</A> (per scadenze in età più giovane il rischio è generalmente inferiore e anche più facilmente calcolabile a livello statistico), oppure in un aumento del <A href='javascript:top.ladeErQuer(253)'>premio</A> rispetto al premio di tariffa. Il sovrappremio può essere convenuto per tutta la <A href='javascript:top.ladeErQuer(379)'>durata del contratto</A> oppure soltanto per un periodo determinato. Se la compagnia consente un riesame, sottoponendosi ad un nuovo <A href='javascript:top.ladeErQuer(155)'>esame dello stato di salute</A> la <A href='javascript:top.ladeErQuer(355)'>persona assicurata</A> può chiedere che venga annullato o ridotto il supplemento. Un'altra possibilità è data dallo scaglionamento del capitale di decesso: in caso di decesso nel corso del primo anno d'assicurazione viene corrisposta solo una parte del capitale assicurato, mentre le altre parti sono versate in ogni ulteriore anno assicurativo. Il tipo di rischio può inoltre comportare una combinazione delle diverse aggravanti. Un'altra possibilità consiste nell'escludere determinati rischi oppure le conseguenze di una malattia o di un infortunio dalla copertura assicurativa (<A href='javascript:top.ladeErQuer(387)'>riserva</A>).

</body>
</html>

