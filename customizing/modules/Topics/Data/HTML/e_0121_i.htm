<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Assicurazione contro la perdita di guadagno</b><BR><BR>
In caso di <A href='javascript:top.ladeErQuer(123)'>incapacità di guadagno</A> da parte della <A href='javascript:top.ladeErQuer(355)'>persona assicurata</A> in seguito a malattia, infortunio o decesso, l'assicurazione contro la perdita di guadagno versa le prestazioni sotto forma di <A href='javascript:top.ladeErQuer(255)'>liberazione dal pagamento dei premi</A>, <A href='javascript:top.ladeErQuer(275)'>rendita</A> o liquidazioni in capitale. La liberazione dal pagamento dei premi in caso di incapacità di guadagno comporta, a seconda del grado d'incapacità di guadagno, la liberazione completa o parziale dall'obbligo di pagamento dei premi. Le prestazioni previdenziali assicurate restano immutate. Le prestazioni decorrono a partire dalla scadenza del <A href='javascript:top.ladeErQuer(398)'>periodo d'attesa</A> contrattuale e durano finché sussiste l'incapacità di guadagno, al massimo però fino alla fine del contratto. Dato che il periodo di attività lavorativa termina con il raggiungimento dell'età <A href='javascript:top.ladeErQuer(435)'>AVS</A>, la liberazione dal pagamento dei premi viene solitamente concessa al massimo fino all'<A href='javascript:top.ladeErQuer(314)'>età di tariffa</A> di 65 anni per gli uomini e di 62 anni per le donne. Le rendite per mancato guadagno garantiscono alla persona assicurata un reddito sostitutivo nel caso in cui essa è inabile al lavoro. Anche in questo caso l'entità delle prestazioni dipende dal grado d'incapacità di guadagno. Il periodo d'attesa a partire dalla cui scadenza la compagnia d'assicurazioni deve corrispondere le prestazioni può essere scelto liberamente (p. es. fra 30 giorni e 2 anni), in modo da poter tenere adeguatamente conto della situazione personale della persona assicurata. La rendita viene pagata fintantoché la persona assicurata è inabile al lavoro, al massimo però fino al termine di scadenza convenuto. Anche in questo caso l'età di tariffa massima usuale è fissata a 65 risp. 62 anni. In caso di capitale di perdita di guadagno le prestazioni consistono in un versamento unico sotto forma di capitale.

</body>
</html>

