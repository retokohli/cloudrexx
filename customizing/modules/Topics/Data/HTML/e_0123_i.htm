<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Incapacità di guadagno</b><BR><BR>
Secondo la normativa delle compagnie d'assicurazioni sulla vita sussiste incapacità di guadagno se la <A href='javascript:top.ladeErQuer(355)'>persona assicurata</A>, in seguito a malattia, infortunio o infermità, non è più in grado, temporaneamente o in modo duraturo, di esercitare la professione appresa o un'altra attività lucrativa conforme alla sua posizione sociale, alle sue conoscenze e alle sue capacità. Nell'<A href='javascript:top.ladeErQuer(121)'>assicurazione contro la perdita di guadagno</A> il diritto alle prestazioni dipende dal fatto che in seguito all'incapacità di guadagno vi sia effettivamente una perdita di reddito. Il grado d'incapacità di guadagno delle persone con un'attività lucrativa è calcolato in base all'effettiva perdita di guadagno. In tal caso, il reddito derivante dall'attività lucrativa percepito dalla persona assicurata prima che subentrasse l'incapacità di guadagno viene confrontato con il reddito che essa percepisce o potrebbe percepire dopo il sinistro, esercitando la sua professione o un'altra attività conforme alle sue capacità. La differenza, espressa in percentuale del reddito percepito precedentemente, corrisponde al grado d'incapacità di guadagno. Per persone senza attività lucrativa (p. es. casalinghe e giovani), l'entità dell'incapacità lavorativa viene determinata in base alle limitazioni subite dalla persona assicurata nell'espletare le abituali mansioni e attività. Specialmente coloro che esercitano un'attività indipendente devono badare che l'obbligo (legale o contrattuale) di versamento del salario e l'inizio del versamento delle rendite vengano coordinati scegliendo <A href='javascript:top.ladeErQuer(398)'>periodi d'attesa</A> adeguati. 

</body>
</html>

