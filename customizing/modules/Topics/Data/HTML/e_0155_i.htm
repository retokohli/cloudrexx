<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Esame dello stato di salute</b><BR><BR>
Di norma, l'esame dello stato di salute è sempre richiesto se in una <A href='javascript:top.ladeErQuer(20)'>proposta</A> d'assicurazione sulla vita si desidera integrare il rischio di decesso e/o d'invalidità.  In caso di rischio normale il <A href='javascript:top.ladeErQuer(253)'>premio</A> è calcolato per una persona del tutto sana alle condizioni seguenti:<BR>-    buono stato di salute,<BR>-    normale attività professionale,<BR>-    normale attività sportiva,<BR>-    normale luogo di soggiorno.<BR><BR>Se l'attuale stato di salute o una predisposizione ereditaria differiscono da questa norma, oppure se vi è la probabilità che si manifestano nuovamente le conseguenze di una malattia già superata (<A href='javascript:top.ladeErQuer(253)'>rischio aggravato</A>), per poter coprire il maggior rischio è necessario riscuotere supplementi di premio (<A href='javascript:top.ladeErQuer(144)'>aggravanti</A>). Fino a un determinato capitale d'assicurazione, che varia a dipendenza della compagnia e dell'<A href='javascript:top.ladeErQuer(119)'>età d'entrata</A>, l'esame dello stato di salute viene effettuato chiedendo alla persona da assicurare informazioni relative al proprio stato di salute. Queste domande costituiscono una parte essenziale della proposta d'assicurazione; la validità del contratto dipende dalla correttezza delle risposte (<A href='javascript:top.ladeErQuer(97)'>reticenza</A>). Per <A href='javascript:top.ladeErQuer(23)'>capitali d'assicurazione</A> più elevati oppure rendite per perdita di guadagno, questa forma di esame non è più sufficiente per la valutazione del rischio. In questo caso la compagnia richiede un certificato medico e, all'occorrenza, una visita supplementare. I costi per l'ottenimento di questo certificato nonché per le visite supplementari vanno a carico della compagnia. Il medico invia il suo rapporto al servizio medico della direzione della compagnia interessata. Il proponente libera il medico che ha effettuato la visita nonché altri medici, ospedali e sanatori dal segreto professionale nei confronti della compagnia. Gli organi competenti della compagnia, per contro, sono vincolati al <A href='javascript:top.ladeErQuer(373)'>segreto medico</A> da severe norme.

</body>
</html>

