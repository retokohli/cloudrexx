<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Rendite di vecchiaia</b><BR><BR>
Le rendite di vecchiaia, o rendite vitalizie, vengono corrisposte annualmente, semestralmente, trimestralmente o mensilmente e fintanto che la persona assicurata è in vita. Se si tratta di rendite di vecchiaia con rimborso, in caso di decesso della persona assicurata i <A href='javascript:top.ladeErQuer(253)'>premi</A> versati dalla stessa, meno le rendite già corrisposte, vengono rimborsati ai beneficiari contrattuali, senza gli interessi. Se la rendita di vecchiaia viene conclusa senza <A href='javascript:top.ladeErQuer(281)'>rimborso</A>, in caso di decesso della persona assicurata i premi versati non sono restituiti. Di conseguenza la rendita assicurata è più elevata. A seconda del prodotto, la durata delle prestazioni è garantita solo temporaneamente o vita natural durante. In quest'ultimo caso, le prestazioni sono dovute fintantoché l'assicurato è in vita, anche quando i premi versati sono già stati utilizzati per il versamento della rendita. Una rendita di vecchiaia può essere considerata come "pensione" per gli indipendenti, ma anche come integrazione della previdenza professionale per i dipendenti. Eventuali lacune nell'<A href='javascript:top.ladeErQuer(435)'>AVS</A> possono essere colmate con una rendita di vecchiaia privata. Spesso, la moglie resta svantaggiata rispetto al marito in caso di decesso del consorte durante il pensionamento; con la rendita di vecchiaia sulla vita della moglie è possibile ovviare a questo problema. Una rendita di vecchiaia finanziata con mezzi propri gode di <A href='javascript:top.ladeErQuer(305)'>privilegi fiscali</A> non indifferenti.

</body>
</html>

