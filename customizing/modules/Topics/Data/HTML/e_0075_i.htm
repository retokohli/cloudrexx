<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Riserva matematica</b><BR><BR>
Per riserva matematica s'intendono le parti di risparmio dei <A href='javascript:top.ladeErQuer(253)'>premi</A> alle quali viene applicato l'<A href='javascript:top.ladeErQuer(316)'>interesse tecnico</A>. Se la parte di risparmio del premio viene capitalizzata senza tener conto dei costi sorti all'atto della conclusione del contratto, si parla di riserva matematica netta. Se alla riserva matematica netta viene aggiunto un accantonamento per futuri costi amministrativi, si ottiene la riserva matematica d'inventario. La riserva matematica assume una certa importanza anche nell'<A href='javascript:top.ladeErQuer(279)'>assicurazione di rischio</A> poiché, nonostante per tutta la <A href='javascript:top.ladeErQuer(379)'>durata del contratto</A> venga riscosso un premio fisso, con l'avanzare dell'età il rischio di mortalità e d'invalidità aumentano. Il <A href='javascript:top.ladeErQuer(368)'>contraente dell'assicurazione</A>, quindi, inizialmente paga un premio per il rischio troppo elevato, e in seguito uno troppo basso. Allo scopo di garantire l'obbligo di versamento delle prestazioni, gli <A href='javascript:top.ladeErQuer(354)'>assicuratori</A> collocano sotto forma di riserva matematica fruttifera d'interessi le parti di premio che hanno riscosso in eccesso per la copertura delle prestazioni di rischio. In caso di <A href='javascript:top.ladeErQuer(283)'>riscatto</A> di un'assicurazione sulla vita, dalla riserva matematica viene detratta la parte dei costi di stipulazione non ancora ammortizzata per il <A href='javascript:top.ladeErQuer(278)'>rischio</A> assunto. L'importo rimanente costituisce il <A href='javascript:top.ladeErQuer(284)'>valore di riscatto</A>.

</body>
</html>

