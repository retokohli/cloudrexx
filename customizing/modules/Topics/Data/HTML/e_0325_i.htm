<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Assicurazione contro il rischio di decesso</b><BR><BR>
La compagnia d'assicurazioni versa il capitale pattuito se l'<A href='javascript:top.ladeErQuer(356)'>assicurato</A> decede prima del <A href='javascript:top.ladeErQuer(105)'>termine di scadenza</A> convenuto. Se la persona assicurata sopravvive alla scadenza del contratto, non viene erogata alcuna prestazione. Dato che questa forma d'assicurazione non include alcun processo di risparmio, come accade invece per un'<A href='javascript:top.ladeErQuer(150)'>assicurazione mista</A>, il <A href='javascript:top.ladeErQuer(253)'>premio</A> è sensibilmente più basso. Essa serve in primo luogo a garantire le prestazioni in caso di decesso. Se il capitale assicurato rimane invariato nel corso di tutta la <A href='javascript:top.ladeErQuer(379)'>durata del contratto</A>, si tratta di un'<A href='javascript:top.ladeErQuer(279)'>assicurazione di rischio</A> di decesso a capitale costante. Questa è l'assicurazione di rischio più frequente e serve innanzitutto a proteggere finanziariamente la famiglia in caso di decesso della persona assicurata. Essa può essere utilizzata inoltre come garanzia di un debito. Se il debito viene ammortizzato annualmente, si può optare per una soluzione che vede diminuire la copertura di rischio ogni anno di un determinato importo. Nel caso dell'assicurazione contro il rischio di decesso a capitale decrescente, il capitale pattuito nel primo anno d'assicurazione diminuisce annualmente di una frazione della durata del contratto. Se la persona assicurata decede prima del termine di scadenza, il capitale assicurato rimanente al momento del decesso viene versato ai <A href='javascript:top.ladeErQuer(43)'>beneficiari</A>. Se la persona assicurata sopravvive alla scadenza del contratto, anche in questo caso non viene erogata alcuna prestazione. Questo tipo d'assicurazione di rischio viene spesso impiegato anche per garantire la copertura di un'ipoteca di secondo rango ammortizzata. Grazie alla diminuzione annua delle prestazioni assicurate e al rischio ridotto per la compagnia, il premio risulta particolarmente vantaggioso. L'assicurazione contro il rischio di decesso a capitale decrescente è pertanto indicata soprattutto per persone che necessitano di un'elevata copertura assicurativa a breve termine, ma che non hanno i mezzi per pagare premi elevati. In combinazione con un'<A href='javascript:top.ladeErQuer(150)'>assicurazione mista</A>, pagando un premio contenuto, è possibile istituire una copertura assicurativa adeguata alle esigenze che garantisca una prestazione in caso di vita con rimborso dei premi versati.

</body>
</html>

