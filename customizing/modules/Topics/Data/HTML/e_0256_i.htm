<!DOCTYPE HTML PUBLIC '-//W3C//DTD HTML 4.0 Transitional//EN'>

<html>
<head>
<style>body{ font-family: Arial, sans-serif; } </style></head>

<body background='hg_lex.gif'>

<b>Deposito premi</b><BR><BR>
Il deposito premi è un conto gestito senza spese e fruttifero di interessi presso la compagnia di assicurazione. Serve per finanziare i futuri premi di un contratto di assicurazione sulla vita. I <A href='javascript:top.ladeErQuer(253)'>premi</A> vengono addebitati ad ogni scadenza. Qualora la somma in deposito non fosse sufficiente per coprire i premi fino alla scadenza del periodo di pagamento, si dovrà riprendere il normale pagamento dei premi oppure aumentare il deposito. Il saldo del deposito non deve superare l'importo dei premi futuri. Alcune compagnie distinguono fra deposito premi revocabile e irrevocabile. Il vantaggio del conto premi irrevocabile consiste in un tasso d'interesse maggiore. Tuttavia è possibile effettuare prelievi soltanto in determinati casi. Inoltre, gli interessi non sono soggetti all'imposta preventiva, bensì devono essere dichiarati quale reddito, mentre il saldo del conto è tassato come sostanza. In caso di deposito premi revocabile, il titolare è autorizzato in ogni caso ad effettuare prelievi e a disdire il deposito. Tuttavia, il tasso d'interesse è nettamente inferiore a quello concesso per il deposito irrevocabile. Dall'interesse deve essere detratta l'imposta preventiva. Per il resto la tassazione è analoga a quella del deposito premi irrevocabile. Sin dalla decisione del Tribunale federale del 9.12.1994, gli uffici delle contribuzioni sono autorizzati a richiedere alle compagnie di assicurazione di comunicare tutti i titolari dei depositi premi.

</body>
</html>

